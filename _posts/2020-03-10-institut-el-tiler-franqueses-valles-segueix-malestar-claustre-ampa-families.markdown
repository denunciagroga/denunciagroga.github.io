---
layout: post
title: "A L’INSTITUT D’ENSENYAMENT SECUNDARI EL TIL·LER, DE LES FRANQUESES DEL VALLÈS SEGUEIX EL MALESTAR"
date:  2020-06-01 00:00:00 +0100
categories: [direccions, lec, lomce, autoritarisme]
tags: [direccions, lec, lomce, autoritarisme]
image: /img/eltiler-franqueses-valles-juny-2020.jpg
description: El claustre i famílies denuncien que la situació no s'ha resolt.
showImage: true
---

El passat 10 de febrer de 2020 el professorat de l'INS El Til·ler de les Franqueses del Vallès [feia públic un comunicat al qual denunciava malestar amb la Direcció del centre per una gestió que qüestionen i abusos (veure el comunicat «ALGUNA COSA PASSA A L’INSTITUT D’ENSENYAMENT SECUNDARI EL TIL·LER, DE LES FRANQUESES DEL VALLÈS»)](/direccions/lec/lomce/autoritarisme/2020/02/09/directors-garraf-davant-situacio-escola-publica.html).

També recentment al maig membres del claustre van concedir [una entrevista a «segregacionescolar.info» (veure «ENTREVISTA a docentes del INS El Til·ler de Franqueses del Vallès: «La dirección es incompetente e Inspección gira la cabeza, pero los profesores no somos engranajes ni el alumnado clientes de una empresa»)](https://segregacionescolar.info/catalunya/direccion/docencia/2020/04/27/entrevista-ins-tiler-franqueses-valles-docentes-direccion-incompetente-inspeccion-gira-cabeza-no-engranajes-alumnado-no-clientes-empresa/).

**Ens han fet arribar un nou comunicat on exposen en quin punt es troba la situació:**

Malauradament, l’Institut El Til·ler de les Franqueses del Vallès ha estat notícia aquest curs per la mala gestió que ha portat a terme la direcció del centre. Les mesures autoritàries que s’explicaven a l’article anterior s’han reduït, però segueixen presents. De fet, han canviat donada la intervenció de la inspecció demanant explicacions i entrevistant-se amb part del professorat i la crisi viscuda amb el COVID-19. Però el malestar i el degoteig de baixes ha seguit.

Així doncs, segueixen les mesures arbitràries i creix el malestar. Bona part de l’alumnat i l’AMPA han expressat queixes i comentaris negatius respecte el mal funcionament de l’Institut que han arribat a les xarxes socials.

Mentre direcció publicava en “portada” els resultats de les proves de competències de 4t, no resolia les queixes de les famílies de quart per diversos aspectes del funcionament i les activitats del centre o a les reunions de claustre utilitzava termes com ·clients· quan es referia a l’alumnat.

Sembla que LEC i Decret de Plantilles i Direccions permetin que aquestes persones que gestionen la direcció del centre oblidin les seves responsabilitats i no tenen en compte la gran professionalitat que hi ha al claustre de professors. La gota que ha fet vessar el got ha estat augmentar les places perfilades del centre fins a vuit afectant directament a diverses persones que si ningú ho resol hauran de canviar de lloc de treball degut a què la direcció no accepta la discrepància pública. I això en un any on creix la plantilla...

I la resta? Desmotivats i molts cops abandonats… Sense tota la informació, havent de creure les versions que dona direcció, i aquesta va fent… fins al punt que comunica al claustre que cedia les instal.laciona a una Fundació privada per fer la seva Escola d’Estiu i acaba convertint-se en formadora durant el juliol amb sessions durant la seva jornada laboral.

Quan prendrà mesures l’administració? Quan veuran els Serveis Territorials que els excessos de la direcció del centre superen els límits de l’ètica professional i de la funció pública? El professorat públic que creu en l’educació adreçada a tothom amb valors espera la resposta i que un centre que va ser referent amb la mirada assertiva, democràtica i igualitària torni a acostar-se a aquests valors.

Senyor Pere Massó, senyor conseller Josep Bargalló fins quan permetran vostès irregularitats en la gestió d’un centre públic com aquest? Fins quan acceptaran que la direcció menystingui els drets de les treballadores i treballadors? Fins quan no intervindran per tornar a restablir un model democràtic on tota la comunitat educativa pugui dir-hi la seva i se la tingui en compte?

Cordialment,

PROFESSORAT INDIGNAT DE L’INSTITUT EL TIL.LER
![](/img/ins-el-tiler-franqueses-valles-democracia.gif)