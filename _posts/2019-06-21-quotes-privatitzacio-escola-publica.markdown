---
layout: post
title:  "Quotes il·legals i privatització de l'educació"
date:   2019-06-21 09:30:00 +0100
categories: [families, cobraments, privatitzacio, escola publica]
tags: [families, cobraments, privatitzacio, escola publica]
image: /img/educacio-publica-privada-quotes.jpg
description: Lluita de famílies segregades de l'Auró de Terrassa, escola gueto, i reacció de l'Administració Educativa
showImage: true
---

L'escola pública d’infantil i primària Auró – abans President Salvans -, situada a un barri humil del sud de Terrassa, és un gueto escolar – concentració de dificultats socials i educatives – on més del 90% de l’alumnat és d’ascendència marroquina, es troba devaluada i sense gairebé nova matrícula, al temps que a un radi de 600 metres dues escoles privades concertades gaudeixen de sobredemanda.

En aquest context, s’afegeix l’infrafinançament públic, la filantropia bancària i el cobrament il·legal de quotes d’escola privada per finançar un projecte educatiu «innovador» inviable sense l'espoli econòmic a les famílies pel diner públic que se’n va al concert educatiu. El Departament d’Educació i l’equip directiu justifiquen les mesures com una sort d’acte de beneficència solidària per la continuïtat de l'escola pública al barri.

Donat el greuge a l'escola pública del barri, més de 70 famílies de l’escola es mobilitzen, s’auto-organitzen i decideixen denunciar la devaluació de la qualitat educativa, espoliació econòmica i discriminacions per impagament de les quotes a la Inspecció Educativa dels Serveis Territorials del Departament d’Educació que, posteriorment declara irregulars i propicia la baixa de l’equip directiu.

Les comunicacions en premsa de **les autoritats públiques reinterpreten el relat acusant a les famílies de «voler tot gratis»**, fer un guirigall per una insignificant pujada de les quotes il·legals, o de fins espuris, com si d’una subversió de la legalitat es tractés. **Resulta obscè, ja que l'escola pública és gratuïta i es finança amb els impostos, i el cobrament de quotes en concepte de despeses del centre és il·legal perquè es prohibeix clarament a l'article 50.2 de la LEC i l'article 88.1 de la LOMCE**.

**Aquestes declaracions sense base legal demostren la voluntat política del Departament d’Educació de liquidar la gratuïtat i igualtat d’oportunitats que han de regir l'escola pública**. Al mateix temps, la universalitat es degrada a una escolarització de mínims amb plusvàlues en base al cobrament de quotes il·legals.

<blockquote class="twitter-tweet" data-conversation="none"><p lang="ca" dir="ltr"><a href="https://twitter.com/laccent?ref_src=twsrc%5Etfw">@laccent</a> 1/7/2019 «Entrevista de les famílies en lluita de l&#39;escola Auró de Terrassa»<br><br>Entrevista al company <a href="https://twitter.com/mfidemraizer?ref_src=twsrc%5Etfw">@mfidemraizer</a> amb les claus, dades i experiència de la mobilització, i la inacció d&#39;<a href="https://twitter.com/educaciovoc?ref_src=twsrc%5Etfw">@educaciovoc</a> per salvar els mobles i l&#39;equip directiu.<a href="https://t.co/QGWOlcIyFp">https://t.co/QGWOlcIyFp</a> <a href="https://t.co/vId0bGghIy">pic.twitter.com/vId0bGghIy</a></p>&mdash; AFA de l&#39;Escola Auró — President Salvans (@assembleasalv) <a href="https://twitter.com/assembleasalv/status/1151474414636216320?ref_src=twsrc%5Etfw">July 17, 2019</a></blockquote> <script async src="https://platform.twitter.com/widgets.js" charset="utf-8"></script> 

No obstant, cal qüestionar quina relació hi ha, a un context de privatització dels serveis públics, entre la fugida de les famílies des dels centres públics devaluats cap a l’escola privada concertada i l’existència de cobraments de quotes il·legals a les dues xarxes educatives. Adquireix sentit d'hipòtesi de fer caixa amb la segregació escolar, però sembla una anàlisi limitada: quina finalitat política podrien tenir les quotes?

La resposta es troba en la voracitat política de l’executiu català per dinamitar drets ciutadans i privatitzar els serveis públics: **el Departament d’Educació retalla el pressupost de l’escola pública i afavoreix el negoci de les escoles privades amb el concert educatiu**. Les quotes il·legals són una insubmissió dels equips directius per obligar a les famílies a pagar les despeses de l’escola pública desfalcada i en procés de desmantellament. A més, la normalització d'aquests cobraments il·legals adoctrinen i acostumen a les famílies al servei privat.

**Sembla que qui subverteix el sistema educatiu és la Generalitat** quan asfixia a l’escola pública, liquida la gratuïtat i carrega la desinversió a les famílies amb taxes il·legals, i blinda l’escola privada concertada que, casualment, cobra quotes il·legals artificialment assequibles per les subvencions d’ajuntaments i l’Administració Educativa catalana. **L’evidència apunta al concert educatiu com una eina transitòria d’adoctrinament ideològic amb l’objectiu de generar el context favorable cap a la privatització de l’educació.**

**Tot plegat invita a la reflexió quant a la justificació que troben les quotes il·legals a la comunitat educativa** i **l’oposició amb impostures a l’abolició del concert educatiu**, els discursos falsaris vers la segregació escolar, així com l’**obscenitat del Departament d’Educació i organitzacions subvencionades acusant de fins espuris a les famílies migrades i segregades en defensa de l’escola pública**.

La realitat dibuixa l'absència de contrapoder, urgència de debat públic i auto-organització per impugnar la privatització de l’educació amb alternatives democràtiques i un projecte polític emancipador.

---

**Matías Fidemraizer**, activista i pare d'un nen de l'escola pública Auró / President Salvans de Terrassa

*Aquest article també ha estat publicat en altres medis:*
- [Poder Popular](https://poderpopular.info/2019/06/14/cuotas-y-privatizacion-de-la-educacion)
- [Malarrassa](https://malarrassa.cat/2019/06/26/matias-fidemraizer-quotes-i-privatitzacio-de-leducacio-el-cas-de-lescola-auro)
- [L'Accent](https://laccent.cat/quotes-i-privatitzacio-de-leducacio-el-cas-de-lescola-auro)

Twitter: [@mfidemraizer](https://twitter.com/mfidemraizer)