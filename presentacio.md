---
layout: page
title: Presentació
permalink: /presentacio/
---

**Els ensenyaments públics són el dret de tota la ciutadania**, però la política educativa del Departament d'Educació de la Generalitat de Catalunya és la de privatitzar el dret a l'educació.

Als ensenyaments no universitaris, **el sistema educatiu promou el model d'escola parasitària que coneixem com «concert educatiu»** per afavorir els negocis privats amb la sistemàtica sostracció dels diners públics i recursos materials que li pertoquen a les escoles i instituts públics. Aquest saqueig va unit a la intoxicació de la gestió i pedagogia dels centres públics amb dinàmiques d'empresa privada i ideologia neoliberal via lleis, decrets i el desviament de més diners públics cap a fundacions privades i la banca.

Tot plegat té múltiples efectes: **precarització de les condicions laborals de la docència, liquidació de la democràcia als claustres i consells escolars, mimbant qualitat dels ensenyaments públics i desigualtats, cobrament de quotes il·legals, i una segregació escolar multiplicada, estructural i promoguda des de les institucions**. La devaluació dels ensenyaments públics i foment dels privats, genera clientela ideològica i crea el context d'una minoritària oposició a la privatització de tots els serveis públics.

***DENÚNCIA GROGA*** neix per ser un espai emancipador, participatiu i combatiu, de totes i tots, amb l'aspiració de ser un repositori de recursos lluires per la lluita contra la privatització de l'educació, superar aquest sistema educatiu injust, i fer-ho amb concreció: amb denúncies i reclamacions, individuals i col·lectives. 

Companyes i companys de la Comunitat Educativa col·laborem per redactar i posar a l'abast de tothom models de denúncia, informacions de les lluites i també dels efectes de la política espoliadora i privatitzadora de la Generalitat de Catalunya.

**Vols participar?** Envia'ns els teus comentaris a ***denunciagroga@gmail.com***.